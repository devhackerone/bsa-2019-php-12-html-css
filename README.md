# bsa-2019-php-12-html-css
HTML, CSS

Привіт! Тобі в якості завдання потрібно зверстати сторінку блогу.

Контент
Тема блогу вибирається на твій розсуд - що більше до душі. Але необхідно, щоб контент був живий, тобто щоб це не був "ghjcnj yf, jh cbvdjkjd" або "lorem ipsum". Якщо немає ідей, то контент можеш взяти з будь-якого сайту, який тобі подобається.



Макет
Сторінка повинна бути розділена на такі частини:

header - заголовок. Розташований у верхній частині сторінки.
main - основний контент. Розташований під header і зліва від aside.
aside - бічна панель. Розташована під header і праворуч від main.
footer - низ сторінки. Розташований внизу під header і aside.
Розташування зазначено при великому розширенні екрану (при великій роздільності екрану). При невеликому - елементи повинні вибудовуватися один за одним і зверху вниз в такому порядку: header , aside , main, aside, footer. Чому aside вказано двічі - дивись в розділі aside.

Ширина контенту всієї сторінки повинна бути максимум 1200px. Це означає, що контент header, контент footer, контент main, контент aside (або main+aside, тобто коли вони поруч) не повинні виходити за рамки 1200px.



Header містить:

Логотип висотою мінімум 100px і притиснутий до лівого краю.
Основне меню (home, about, contact us), притиснуте до правого краю.
Блок соціальних іконок (facebook, instagram, twitter, etc.) і іконка пошуку. Даний блок знаходиться вище основного меню і також притиснутий до правого краю. Між іконкою пошуку та соціальними іконками повинен бути невеликий відступ. Іконка пошуку знаходиться зліва від соціальних іконок.


Header повинен бути відгучливим до різного розширення екрану.

На невеликому розширені основне меню повинно переходити в стан гамбургер меню (google search: hamburger menu css, тільки постарайся розібратися як це працює). При відкритті меню, воно повинно з'являтися зліва шторкою поверх всього контенту і на всю його висоту.



Також, на невеликих розширеннях екрану елементи повинні міняти розміщення і порядок, а саме:

Гамбургер меню, притиснуте до лівого краю, і на тому ж рівні іконка пошуку, але притиснута до правого краю.
Логотип в центрі, під гамбургер меню та іконкою пошуку.
Соціальні іконки приховати.
Main
Main містить список статей у вигляді карток з короткою інформацією (фото, заголовок, час публікації, короткий опис, рейтинг, кількість коментарів).

Картки повинні розташовуватися зліва направо і зверху вниз. Кількість карток в одному ряду не фіксоване і залежить від вільного простору. Ширина картки повинна бути гумовою, але в межах мінімальних/максимальних значень, щоб вони могли переноситися з одного ряду в інший при зміні ширини вікна браузера. Ширина карток повинна бути однаковою.

Розташування карток повинно бути розтягнуто по ширині контейнера, тобто крайні картки зліва і справа повинні притискатися по лівому і правому краях контейнера відповідно. Відстань між картками обов'язково повинна бути статичною (фіксованою).

При наведенні на картку (на всю картку) необхідно, щоб у фото був ефект наближення (масштабування), але так, щоб ширина і висота фото залишалися незмінними.

Aside
Aside містить наступні блоки, розташовані один за одним:

Блок інформації про автора (фото, ім'я, короткий опис).
Блок соціальних іконок (як в header, тільки без іконки пошуку).
Блок subscribe (Поле для введення імені, поле для введення email, кнопка subscribe). Елементи повинні бути один під одним на всю ширину блоку.
Блок пошуку (Поле для введення зліва і кнопка Search праворуч). Елементи повинні бути в один ряд.
Блок тегів/хмара тегів - популярні або часті слова в статтях чи при пошуку. Теги слідують зліва направо і зверху вниз, контент блоку тегів відцентровано. Не потрібно ставити знак решітки (#) перед кожним тегом.


Блок останніх коментарів. Коментар складається з фото автора, його імені і самого коментаря (тексту). Фото повинно знаходитися зліва, а ім'я та текст - справа, один під одним. Текст коментаря повинен бути в один рядок без переносів. А якщо він не поміщається, то він повинен обрізатися і закінчуватися трьома крапками.


Важливо: на невеликих розширеннях екрану блоки aside повинні бути розподілені. В даному випадку необхідно відобразити блок інформації про автора вище main. А решту блоків перемістити під main.

Footer
Тут необхідно розмістити логотип, додаткові контактні дані, copyrights. Розташування на твій розсуд.

Додаткові вимоги
Заборонено використовувати будь-які бібліотеки і фреймворки. (Виключення: бібліотеки для іконок).
За бажанням можна використовувати будь-який препроцесор.
Сторінка повинна бути відгучливою/адаптивною.
Сторінка повинна бути user-friendly. Її необхідно оживити - додати ефекти, анімацію, підібрати приємні кольори, які поєднуються. Але в межах розумного, головне не перестаратися.
Палітра кольорів на твій розсуд, звичайно ж. Але, будь ласка, без ядовитих кольорів і бруду. Дякую!
Можна використовувати будь-які останні підтримувані можливості CSS. Підтримка IE не потрібна.
Заборонено використовувати будь-яку мову програмування. Тільки чистий HTML/CSS.
Що враховується при оцінюванні
Розмітка: структура, чистота, валідність.
Стилі: використання селекторів (типи, вкладеність, іменування класів), чистота, організація в файлі/файлах.
Оформлення сторінки: вирівнювання, відгучливість (чутливість)/адаптивність, загальне враження


Куди викладати
GitHub + GitHub page.
Корисні посилання
A Complete Guide to Grid
A Complete Guide to Flexbox
Hamburgers
Hamburger menu example
The Difference Between Responsive and Adaptive Design
Сolor schemes generator
Color Palettes
Lecture presentation
p.s. З будь-яких питань не соромся писати в slack (в особисті повідомлення). Також можеш маякнути, коли виконаєш домашку.

